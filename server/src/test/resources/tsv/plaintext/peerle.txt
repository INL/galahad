Die grote euangelische Peerle / vol deuoter gebeden / godlijcker oeffeninghen / en| geesteliker leeringhen / hoe wij dat hoochste goet (dat God is) in onser sielen sullen soecken ende vinden / ende wt alle onse crachten lief hebben / ende besitten / Nv eerstwerf in dye druck gebracht door die Cathuser tot Cuelen. ¶Mathei .xiij. ¶Dat rijck Goods is ghelijck eenen mensche / dye goede Peerlen soect / Ende als hy een costelijcke Peerle gheuonde| heeft / so vercoopt hy alle dat hy heuet / ende cooptse. ¶Gheprent Thantwerpen binnen dye Camer Poorte / inden Mol / by my Henrick Peetersen van Middelburch / Jnt Jaer ons Heeren .MCCCCC. ende .XXXvij. ¶Broeder Dierick Loer Vicari us vander Cathuyser oorden tot Cuelen / den goetwillighen Leser / den vrede Gods dye alle sinnen te bouen gaet. ONder menigerley deuote boecke| latijn en| duytsce die ic door die hulpe Gods / wt miner ouerster beueel / binne| dye naeste .vij. oft .viij. voorlede| Jare| door die Druck int licht gebracht hebbe / ter eere| Gods / en| salicheyt der ziele| / so is ooc wtgegaen een boecxke| geheete| dye Eua|gelische Peerle / vol godliker leeringe| / om een heylich leue| te v|crijgen / en| onsen gheest / ziel / en| lichae| / in God te vereenighe| / en| ouer te sette|. Welc boecxke| va| vele goeder mensche| met groter begheerte| gecocht en| ghelesen is / also dattet anderwerf tot Antwerpe| gedruct werdt. En| als ic inder waerheyt anders niet en wiste / dan dattet selue boecxke| in he| seluen volcome| waer / so is my nader hant dese grote Eua|gelische Peerle te hande| comen / daer dat voors|e boecxke| een stuc af is / en| en is nyet meer (als nv claerlic bliket en| te sien is) dan sommige Capittele| hier en| daer wt deser groter Peerle getoge|. Daer om wast my hertelike| leet / dat ic va| dit originael rechte boeck te vore| niet en wiste / op dat ict in siner rechter volcomenheyt hadde moge| laten wt gaen / oft te minste| die inwendige vierighe gebede| en| deuote oeffeninge| en| somige leeringe| (die hier in staen / en| dat beste deel wel moge| heete| / dye int voorseyde eerste gedructe boecxke| wtbleue| zijn) daer by hadde moge| late| drucke|. Mer wa|t dat nv te laet is / so ben ic gebede| dese tege|woordighe grote originael Peerle / in haerder rechter forme| allen menschen ghemeyn te make|. Dwelck ic so veel te lieuer gedaen hebbe dat so veel costeliker ziele| schat / en| godlike wijsheit hier in waerlick v|borghen is. ¶Want boue| veel boecken Latijn en| Duytsch / dye ic dus lange gelesen heb / dunct my dit boec een deuote ziele wonderlic v|lichten en| ontsteken inder liefden Gods / om te bekenne| dat rechte toepayken tot God / en| hoe si haer selue| wassche| sal inde| bloede ons Heren va| allen vlecken der sonde| / en| door dye verdienste zijnder heyligher menscheyt wederkeeren tot God hare| oorsprong / dyen si in selue| tege|woordich vinde| sal / en| hoe si mz| christo altijt sal hebbe| een vrije vreedsae| gemoet boue| alle v|ganckelicke dinge| in God v|heuen / en| God sond| middel aenhanghende / met v|eeninge des geestes. En| een vierige gestorue| ziele met alle| duechde| v|chiert / en| met alle| crachte| op haer stede wel geordineert / en| in God v|gadert / En| een ootmoedichsoete ingekeert hert / en| ee| reyn eersaem lichae| / met bedwongenheit der vijf sinne| / altijt bereyt wesende / totte| dienst Gods en| alder mensche|. En| also Christu| wtwendich en| inwendich volcomelic nauolge /Op dat God vruechde mach hebbe| in onsen geest te ruste| / vrede in onser siele| te sitte| / en| genuechte in onsen lichae| te wone| / en| door ons te wercke| na sine| wille /begeerte en| meyninge. Om dwelcke te v|crijge| alle scrifture| gemaect zijn. ¶Mer oft nv yema|t woude segge| / dat door dese co|templacie / die geestelike discipline en| dat wercke|de leue| behindert mocht werde| / die sal wete| dat door dese goede oeffeninge alle geestelike zeede| en| dat werckelike leue| meer geuesticht sal werde| da| gehindert ouermits datme| claerlic beuindet dat niema|t tot dat schouwelicke leue| come| en mach / hi en moet eerst dat werckelicke leue| volbracht hebbe|. Als in Moyse bewesen wordt / dye eerste inde| kamp der werckinge moest gheproeft zijn met veel onleden des gemeyne| volckes / eer hi tot God inde| berch der co|templacien konde opclimme| / en| va| dat scouwende leue| v|nederde| hi he| wed| tot die werckelike beco|meringe. Aldus moet he| ee| geestelic me|sche va| dat ee| tot and| voeghe| / om te come| door v|dienste deser beyder / tot d| ee|uuldige bescouwelike leue| / dat God is. Ten andere| wort der religioser regel door dese geestelike gelatenheit meer volmaect / ouermits dat d| fundame|t deser leeringe is die godlike liefte / daer o| dat alle geestelike ordina|cie gemaect zijn / die ons bre|get tot dat alder hoochste goet / daer wi toe gescape| zijn. ¶Oft nv eenige me|sche| door dese oeffeninge bute| desen wech bestonde| te dwalen / so canmense wel probere| / door de| wech der liefde| en| alder duechde| / oft si de| rechte| geest Gods hebbe| / oft niet / te wete| / oft si v|duldelic alle ouerdaet v|drage| / oft si goedertieren zijn / niet wreke|de haer leet / Oft si gehoorsae| zijn de| ouerste| en| die waerheyt altijt volge| / en| alle dwalinge vlien. Oft si swaer penite|cie blidelic konne| volbrenghe| / en| la|cmoedich zijn / altijt op God hope|de / oft si vreedsae| / rechtuaerdich / en| goederha|de zijn / niet eyghe|s hebbe|de / en| he| selue| in gheenre maniere| soeckende / niet benide|de haer naeste| / nyet spijtich / en| onstantaftich / niet gelemt en zijn va|de| worme der co|scie|tien / niet houerdich / noch eergierich / of tot toorne en| quaetheit lichtelic v|wect. Niet met quade| gedachte| besmet / noch en v|bliden he| om des naeste| ongeluc / wa|t alle dese vruchte| der liefte| / moeten wesen in die gene die dese oeffeninge volcomelic aenneme|. En| als si in die voorscreue| duechde| wel geoeffent zijn / moeten si tot deser co|templacien hoger opclimmen tot meerder lof Gods / en| so sullen si onbegripelijcken vrede onder malcanderen / in God vercrijghen. Daer om / o alle deuote personen / wilt aendachtelick ouerdencken / tot wat groter staet ghy van uwen bruydegom gheroepen zijt Sonder twijfel / om dat eewighe goet hier voor oghe| te hebben / en| daer mede becommert te zijn. Want daer om heeft hi ons menichfuldelick aen zijn tafel te waerschap gheroepen Om hier zijnre gratien met innicheyt des gheestes te ghenyeten / en| hier namels met zijnre godlijcker glorien versadet te werde|. Dat welcke ons gunnen wil / dye Heylighe drieuuldicheyt / Amen. Dat eerste deel DAt eerste deel des boecx / is vol vueriger gebeden / en| soeter toegeestingen / ende liefden gheschut tot god / diene|de voor alle menschen dye begeeren inwendich met God te leeren spreken / ende hare| geest / siele / en| herte / met God te verenige| en| god volcomelic lief te hebbe|. Met veel schooner meditatie| ende onderrechtingen / om ons liefs Heeren heylich leuen / ende bitter lijden na te volgen / ende ons seluen geheel in God te verliesen / ende ouer te setten. ¶Ee| inwe|dich lieflic aenroepe| der hulpe| gods. ¶Dat eerste Capittel. IC buyge die knyen mijns herte| / ende mijns lichaems totten Vader ons Heren Jesu Christi / wt welke| alle vaderlicheyt en| gracie inden hemel en| inder aerden genoomt wort en| bidde hem dat hy my na der rijcdommen zijnre glorien cracht geuen wil / dat ic door sinen geest ghesterct werde in mijnen inwendigen mensche / dat Christus door dat gheloue in mijnder herten woone / Ende dat ic in zijnd| liefden ghewortelt / ende ghefondeert blijue / op dat ic niet en worde ghecranct / oft onstadich in sinen dienst. Ende gheue my wijsheyt / die my leere de| rechten wech / dat ic niet en werde bedroghen oft verleydt ouermidts eenige dwalingen. Ende goedertiere|heit dye mi troost / ende vuerich maect / op dat ick nyet en werde mistroostich / traech / v|bittert / oft verkeert voor dat eynde mijns leuens. Noch bid ick v / o vaderlijcke moghentheyt / gheuet my ouermidts Jesum Christu| dijnen eenighen soon (in wiens name ghi gheen bede weygheren en connet) ende door die liefde dijns heyligen geests / een memorie die stadelic op v denckt. Verstant v goetheyt en| mijn eygen snootheyt claerlick bekenne. Ende eenen wille / die v onwandelbaer eewige goetheyt altijt sonder middel met vueriger liefde aenhanghen moet. ¶Een deuoot gebet om die gratie en| hulpe gods. ¶Dat ander deel ¶Van onsen edelen oorspronc daer wij wt zijn gheulote| / en| door die v|dienste Christi weder in sullen comen. Dat .J. Capittel. ¶Dat inhoudt des boeckx. ¶Dat eerste deel des boecx heeft veel deuote ghebeden / en| deuote oeffeninghen / om met God te leeren spreken: en| ons herte met hem te vereenighen. ¶Dat ander deel heeft veel schoonder leeringhe| / om onse sielen van allen creaturen te keeren in onsen oorspronc /dat is in god / en| hem volcomelick lief te hebben. ¶Dat derde deel heeft veel godlicke leeringhe| / ghebede| / en| oeffeningen om onsen gheest / siele / ende lichaem / heel te v|liesen: ende ouer te setten in God. ¶Dye tafele. ¶Dat eerste deel heeft dese Capittelen. ¶Een voorrede ouer dit gansse boeck. Een inwendich lieflic aenroepen der hulpe| gods Capit .i. Een ander gebet om dye gracie en| hulpe Gods. capit .ij. Hoemen God inwendelick toe spreken sal: om hem te leere| kennen. capittel .iij. Een inwendige vereeninge met god capittel .iiij. Een oeffeninghe en| v|eeninge ons herten met god. capit .v Hoemen dic bidden sal door den dach dat god sinen vrede / ende vruechde in ons hebben mach. capittel .vi. Drie dinghen sulle| wi oeffenen / dat eerste is een stadige vereeninghe met God. capittel .vij. Dat ander op die .vij. getide| / die passie ons here|. capit .viij Hoe wi ons seluen tot allen getijde| mercke| sullen capit .ix Dat derde is die passie ons heeren op dye .xxiiij. vre| cap .x Hoemen die passie inwendich oeffene| sal ond| d| missen. ca .xi Uan dat geloue een oeffeninghe om dat heylighe sacrament gheestelick te ontfanghen. capittel .xij Een inwendich ghebet van dat hoochste goet om god lief te hebben wt allen crachten. capittel .xiij Een inwendich gebet om v|giffenisse der sonden / en| om dat heylighe sacrament te ontfanghen capittel .xiiij Een gebet om ootmoedicheyt / en| verduldicheyt capit .xv Uan drie hooftsonden der werelt / ende wat God daer tege| gheleden heeft / en| een gebet daer tegen capittel .xvi Schoone inwendige bedinghe tot God capittel .xvij Hoemen dat .h. sacrame|t geestelic sal ontfangen capit .xviij 